---
id: 597
title: Bir Değil, İki Hiç
date: 2013-10-11T22:46:31+03:00
author: HakanYAZICI
layout: post
guid: https://hakanyazici.com.tr/?p=597
permalink: /siir/bir-degil-iki-hic/
categories:
  - Şiir
---
üç küçük bir sayıdır.  
baş aşağı duran bir ağaçsan hele  
umursamazsın.  
soğuk ve sisli bir günde kimse üç demez  
dese bile umursamazsın.  
gümüş bir kolye taksan o esmer boynuna  
üç harfli şeyler hissetsem umursamazsın.  
oysa beyaz olsa tenin  
veya kumral işte  
altı üstü üç ihtimal.  
iki olsa bu riski almazdım.

belki de büyüttüğüm kadar  
küçük değil üç  
fakat bir kadar büyük değil.  
iki kadar kararsız olmasa da  
bir kadar kesin değil  
biz kadar yitik belki  
sizin gibi yerli değil  
birden sonra iki belki ama  
üç hiç akıl alır değil