---
id: 39
title: İnfaz
date: 2017-12-10T19:48:08+03:00
author: HakanYAZICI
layout: post
guid: https://hakanyazici.com.tr/?p=39
permalink: /siir/infaz/
categories:
  - Şiir
---
Başında hayatın  
Yolunda sonun  
Bir mezar taşında uykusuz başım  
Nemli bir gözün haresindeyim

Gecenin ertesi vakit  
Sabahın evveli  
Bir ölü evinde düğün telaşım  
Zamanın bir ömür gerisindeyim  
<span id="more-71"></span>  
Elimde derman yok  
Dilim lâl teselliye  
Kendime bile yetmiyor aşım  
Bilmem bu figanın neresindeyim

Devam et sende elin varmasa da  
Dilinle, yüzünle boş durma  
Vur ki dinmesin sessiz ağlayışım  
Zaten bin azabın en vahşisindeyim

Çürüdü dizlerim haram yolunda  
Utancımdan ayağa kalkamıyorum  
Bir baharın pençesinde kapkara kışım  
Toprağımda ne yetişir şüphesindeyim

Yeşil gözlerinin önünde bir gün  
Kurulur son yargı, karar elimdir  
Aksada damla damla gözümden yaşım  
Bil ki seni tanıma neşesindeyim