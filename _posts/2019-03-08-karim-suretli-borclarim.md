---
id: 256
title: Karım Suretli Borçlarım
date: 2019-03-08T07:54:05+03:00
author: HakanYAZICI
layout: post
guid: https://hakanyazici.com.tr/?p=256
permalink: /siir/karim-suretli-borclarim/
categories:
  - Şiir
---
Din işleri  
Devlet eliyle  
Bismillahlı bir genelge  
Birkaç agnostiğe  
Makul seccadeler temin edin  
Meftun şeyhler atayın

Zekatın makbuzu isterlerse  
Babalar kırbaçlayın  
Madenlerden kömür kadar  
Yetimler de sağlayın  
Böylece anlam kazansın asgari ücret  
İşkur, sovyet  
Çok yaşasın hükümet

Tam o anlarda daha orta halliye  
Faiz haram de  
Yine de müminler fiyatta anlaşırsa  
Güzel evler alabilmelidir  
Bundan iyi sonuçlar da alır maliye  
Borçlarım karım suretinde  
Beni sevgilimden  
Ayrı koyabilir

Ne yapar o zaman eski sevgilim  
Varır mı tek olmadığının farkına  
Üstüne alınmaktansa şiirlerimi  
Birazını da kediler için  
Sokağa bir kap içinde  
Veyahut kuşlar besleyerek  
Kediler için  
Sonra kızar müslümanlara  
Şansını dener önümüzdeki seçimde

Ah şu son kıtayı  
İsteyen herkes bebeğim  
Bizatihi sen üstüne alabilir  
Bir şiirde bilmem  
Acaba ölü yahut diri  
Kaç kadın gömülebilir?  
İslami usullerle  
Yasalarla diyorum  
Devlet eliyle

Bismillahlı bir genelge  
İmzalı belki oylanmış  
Mühür var ama birazı soluk  
Hafif de yana kaymış  
Bitcoin haramsa şeyhim  
Belki bir Mercedes dolusu dolarla  
Diyanet deistlere bile huşu verebilir  
İşte şartlar uygunsa  
Sabah sekizde bile  
İyi akşamlar dilenebilir.