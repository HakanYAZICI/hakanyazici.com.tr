---
id: 461
title: Medeni Not Yet
date: 2019-05-10T04:59:04+03:00
author: HakanYAZICI
layout: post
guid: https://hakanyazici.com.tr/?p=461
permalink: /siir/medeni-not-yet/
categories:
  - Şiir
---
vites diye bir şey var  
bu önemsiz kılar  
dünyanın ağırlığını  
bilim buna yollar buldu diyorum  
önce dişliler ve kollar  
ardından sayılar daha çok  
veyahut yöntem  
yeah science  
dün değil artık  
bugün yarındır

uçaklar uçuyor bak  
topallar kuş oluyor  
burnunda tüten yarin  
iki touchla  
önünde düş oluyor  
oluyor hep bir şeyler  
diyorlar dünya yorgun  
dünya bakın ölüyor  
medeniyet güzel şey  
kimse bir şey yapmıyor  
lakin herkes biliyor

var yine de hasret  
hüzün var yine  
arada dağlar  
kimimiz hıçkırıyor  
gözlerinde yaşlarla  
kimisi kan ağlıyor  
dilinde ağıtlarla  
burası orta doğu  
çok ölüm var  
hep savaş  
sorsak elinde silah yokken  
herkes evlat herkese  
ya arkadaş ya kardaş

demokrasi var şimdi  
boy boy oy pusulaları  
darbeleri de yendik  
gerçi koncoloz oldu  
canım Anadolu burası  
Mezopotamya  
ne kadar seçimler olsa da  
insanlar daha çok  
arada kalıyor

bilmiyoruz ne olacak  
hiç bilmedik  
insan işte insanlık  
tam olarak bu oluyor  
kader diyor kimimiz  
kimi komplo teori  
lakin bitse diyorum  
söksek kalan son dişi  
lirik, epik, medeni