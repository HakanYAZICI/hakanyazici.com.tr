---
id: 314
title: 'Şeyhim Beni Işınla &#8211; Murat Menteş'
date: 2019-01-01T17:24:20+03:00
author: HakanYAZICI
layout: post
guid: https://hakanyazici.com.tr/?p=314
permalink: /sevdiklerim/seyhim-beni-isinla-murat-mentes/
categories:
  - Sevdiklerim
---
şeyhim beni 70’lere ışınla,  
3 milyar saniyem bitmeden önce  
sonsuzluğu bükeyim, kalan ömrümce.  
tasavvuf strese iyi geliyor bence.

bir fırt ab-ı hayat versene şeyhim  
dindirsin faniliğin hararetini.  
bitsin mutat prova, deney, tatbikat;  
ecel formalitesi, azap rutini.

şeyhim nedir bütün bu illüzyonlar seraplar?  
aşk üçgeni, meşk dairesi, kudret karesi,  
zeval kulvarındaki zırhlı araçlar?  
şimdi yani tam şu an kaderde ne var?

şeyhim adım kara listede, aha!  
görünmüyor hicret rotasındaki vaha  
açamam, açamazsın, açılmaz şeyhim,  
sıfırın ortasına bir delik daha.

şeyhim 14 milyar yıl ne çabuk geçti  
yaş kırk oldu kırklara karışamadım  
ben defterden sildim ölümsüzlüğü  
şeyhim kainata alışamadım.