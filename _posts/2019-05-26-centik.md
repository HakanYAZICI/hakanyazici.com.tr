---
id: 515
title: Çentik
date: 2019-05-26T06:01:38+03:00
author: HakanYAZICI
layout: post
guid: https://hakanyazici.com.tr/?p=515
permalink: /siir/centik/
categories:
  - Şiir
---
<pre>"Bazı şiirler el ele tutuşur."</pre>

> &#8220;Hele hele minnoş  
> How I wish you were here&#8221;  
> Yeni şiirimden alıntı yaptım.  
> Henüz hazır değil.  
> Şiir değil toplum.

_-ilk bahar, yağmur, gece_

&nbsp;

> Dünya denilince insanın aklına  
> Paradokslar yumağı demek geliyor  
> Ama sonra evren geliyor benim aklıma  
> Paradokslar yumağı yumağı

 _-ilkbahar, yağmurlu, gece_

&nbsp;

> Dünya kendi yağında kavruluyor  
> Evren zira daha fazla yağda kavruluyor  
> Ben de bu aralar kendi yağımda gibiyim  
> Bu durumda evrene entegre oldum sayılır

_-ilkbahar, gece, ay ışığı_

&nbsp;

> İnsanı insana yakın kıldığı için  
> Sağlığa yararlıdır  
> Cep telefonu

-sonbahar, sel, yatsı.

&nbsp;

> Bugün bir şarkı dinledim, 2013 yılında çıkmış.  
> Yani üç yıl önce dinleyebilirdim.  
> Bakalım önümüzdeki üç yıl neleri ıskalayacağım.

_-ilk bahar, sadece o kadar_

&nbsp;

> Şehirler büyürken bazılarımız evsiz kaldı  
> Biz bunu pek kentsel bulmadık  
> O yüzden onlara doğru bakmıyoruz  
> İleri daima ileri bakıyoruz  
> Bu gözlere iyi gelir

_-kış, kar, gece_

&nbsp;

> Kız şarkısı bunlar.  
> Çok dinlememek lazım.  
> Gerçi lazım olan her şeyi yaptık mı?  
> Yapmadık.  
> Güzel.

_-kış, ayaz, gece_

&nbsp;

> Bugün aklıma bir şey geldi  
> Bunu yazayım dedim ama unuttum  
> Zaten hayat hep böyle değil mi?  
> Küçük ve güzel ayrıntılar  
> Ve onları unutan bizler.

_-ilkbahar, soğuk, gece_

&nbsp;

> İnsan her adımını cenazesinde  
> bir adım olarak görmeli.  
> Zira aslında biz yaşamıyoruz.  
> Sadece diğer insanlar farkına varıyor.  
> Artık daha fazla saklayamıyoruz öldüğümüzü.

_-sonbahar, ahaha hayır, mevsim olarak_

&nbsp;

> Beklediğim gibi gitmiyor.  
> Bazen iyi gidiyor, sonra gitmiyor.  
> Hani çok şikayet etmek istemiyorum;  
> ama o bile istediğim gibi gitmiyor.

_-kış, kar yağsın hep, yağsın_

&nbsp;

> Dünyada bu kadar kötülük olması  
> bana dünyada olduğumuzu hatırlatıyor

_-ilk bahar, gece, rüzgarlı_

&nbsp;

> Bunları çok kafana takma dedim kendime.  
> Sonra birden tüm dertlerim bitti.  
> Gülümsedim, belki gülümsemedim  
> ama gülümsedim varsayıyorum.

_-sonbahar, sıcak, saçlarımı kestim, kötü oldu_

&nbsp;

> Bazen dünyayı sunarsın birisine.  
> O gidip içinden bir seni alır.  
> Sonra dünyaya geri döner.  
> Beylik laflara gerek yok.  
> İnsanlar hep gidiyor.

_-ilkbahar, elektrik yok, gece_

&nbsp;

> Her şey bitsin  
> Ben gerçekten sıkıldım  
> Dünya tuttuğu için gereksiz uzatılan bir dizi gibi  
> Her bölüm daha da batıyor

_-yaz, serin, gece_

&nbsp;

> Ben bir keresinde çok sevmiştim.  
> İnanmamıştı sevdiğim insan, hak verdim.  
> Belki de işine gelmemişti diye düşündüm şimdi.  
> Yine hak verdim.

_-sonbahar, çok yağmur, gece_

&nbsp;

> Olmuyor demekki zorlamamak lazım.  
> Zorlayınca da olmaz zaten.  
> Zorla güzellik olmaz.  
> Olsa bile güzel olmaz.  
> Mevlana.  
> Yok yok ben.

_-yaz, sıcak, gece_

&nbsp;

> Doktora gitsem kibarca sosyopat der  
> Bana sorsan sadece yalnızım derim  
> Bunu garip bulan insanlar da olabilir  
> Uçurumdan düşüyor gibi yaşamak  
> Benimle birlikte düşen birine tutunmak  
> Pek mantıklı gelmiyor

_-yaz, sıcak, ikindi_

&nbsp;

> Milyarlarca farklı hayat var yeryüzünde  
> Ve bu hayatların hepsi eşşiz  
> Bu da herkes için farkı bir dünya demek  
> Günden güne karışık olması bu yüzdendir.

_-ilkbahar, soğuk, sabah_

&nbsp;

> İnsan olduğumun farkına en çok  
> Gözlerim doluyken varıyorum  
> Mutluluk, hüzün, kızgınlık, üzüntü  
> Duygunun en üst noktasında gözyaşı var  
> İnsan olmak ne kadar ağlamaklı

_-ilkbahar, yağmurlu, akşamüstü_

&nbsp;

> Fantastik bir filmdeki ifrit kadar  
> Yol gösteremedik hobbitlere.  
> Bunu da alnımıza yazın.  
> Sizi çok takmıyorum.  
> Belki aynayı umursarım.

_-yaz, sıcak, sabah._

&nbsp;

> Dünya kendince dönüyor  
> Ben kendimce duruyorum.

_-kış, ayaz, öğlen_

&nbsp;

> Tarih dünü yarına yutturmak  
> İstatistik yalanı rakamlarla yutturmak  
> Tıp bir kısım ilaçları yutturmak  
> Çoğrafya yalan söylemez  
> Çünkü dağlar işte

_-yaz, rüzgarlı, öğleden sonra_

&nbsp;

> Dünya benim etrafımda dönüyor.  
> Ben öylece duruyorum.  
> Midem bulanıyor.  
> Yoruldum ama en çok midem bulanıyor.

_-ilkbahar, yağmur, öğlen_

&nbsp;

> Ömrümün çoğu geçmişte mi gelecekte mi  
> Bunu bilmediğim için tereddüt ediyorum  
> Bu tereddüt ilk ihtimali güçlendiriyor  
> Her şekilde bugün telef oluyor

_-ilkbahar, bulutlu, ikindi_

&nbsp;

> Bugün vefasızlığı hissettim  
> Genelde durumun diğer tarafındaydım  
> Kötü bir hismiş gerçekten  
> Ama hissetmek her şeye rağmen güzel

 _-ilkbahar, gece, yağmurlu_

&nbsp;

> Hiç bu kadar farkında değildim.  
> Hiç bu kadar içinde değildim.  
> Hiç değildim.  
> Hiç oldum.

_-yaz, çok rüzgar, akşamüstü._

&nbsp;

> Duran merdivende yürüyoruz  
> Yürüyen merdivende duruyoruz.  
> Fazlası değiliz.  
> Fazlası olmadık.

_-ilkbahar, yağmurlu, akşam_

&nbsp;

> Erken kaybettim  
> Geç farkettim  
> Zamanın görecesi bu benim için  
> Gördüğüm de bu göreceğim de

_-ilkbahar, gündüz, sıcak_

&nbsp;

> Kendi gölgeni bilmiyorsan korkabilirsin  
> İnsan bilmediği şeyden korkar  
> Tahmin ettiği şeyi sever  
> Bildiği şeyden sıkılır

_-yaz, sıcak, gece_