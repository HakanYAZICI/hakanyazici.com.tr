---
id: 7
title: Manifiyasko
date: 2017-12-10T19:25:03+03:00
author: HakanYAZICI
layout: post
guid: https://hakanyazici.com.tr/?p=7
permalink: /siir/manifiyasyo/
categories:
  - Şiir
---
biz doğunun böğründe  
ortasında  
bildiğin doğu işte  
leyla ile mecnunun yatak odasında  
bir eylemiz  
ileri geri fakat gayet tempolu

artık  
batının iyi yanları kesmiyor  
şalvarın içine süpermen taytı giyiyoruz  
içine avrupai bir şeyler

biz toprak kokarız  
ama tozsuzdur aypodumuz  
sert dinleriz teneffüslerde  
derslerde epik şeyler  
bize şiir öğretmediler

okulda en büyük korkumuzdu  
olamamak  
oysa bugün uyuyoruz  
koynumuzda dünün öcüsü  
yarın kalkarız  
röpteşambırsız  
doğru mu yazdım  
onu bile bilmiyorum

biz suni bir devrimin son çocukları  
ben beyaz saçlı prens  
elyaf prenses  
ve diğer cüceler  
her neredeysek işte  
sen her neredeysen  
sen de dahilsin  
ki biz  
bu kuraklığa  
asit yağmurları  
ah biz  
bu son savaşın  
evi özlemeyen  
er ryan&#8217;ları