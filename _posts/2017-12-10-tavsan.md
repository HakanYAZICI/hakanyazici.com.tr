---
id: 11
title: Tavşan
date: 2017-12-10T19:26:32+03:00
author: HakanYAZICI
layout: post
guid: https://hakanyazici.com.tr/?p=11
permalink: /siir/tavsan/
categories:
  - Şiir
---
Sabah erkenden kalktım  
İrdal bile şaşırdı saatine  
Hasret ektim gönül bahçeme  
Her daim hasadı varmış  
Saksılar yaptım sevdiğim kadınlardan  
Çiçeklere çok anlam yüklememek lazımmış  
Dinlemedim  
Papatyalara umut  
Güllere intihar aşıladım  
Seni düşündüm bir süre

Sen kötüledikten beri yağmuru  
Artık hep kar yağıyor saçlarıma  
Kendimi dağlarla çıplak hayal ediyorum  
Erciyes  
Palandöken  
Kaçkar  
Hepsine ayrı bir anlam yüklüyorum  
Yar, yaren, ana  
Hepsinde ayrı üşüyor içim  
Her dağın ardı ayrı hasret  
Tavşan dağı özlüyor