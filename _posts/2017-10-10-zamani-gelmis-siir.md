---
id: 20
title: Zamanı Gelmiş Şiir
date: 2017-10-10T19:32:39+03:00
author: HakanYAZICI
layout: post
guid: https://hakanyazici.com.tr/?p=20
permalink: /siir/zamani-gelmis-siir/
categories:
  - Şiir
---
Keşke doğru söyleseydim  
Biraz daha doğru veya  
Olmasaydı  
Gitmeseydin  
Senden başka bir kere  
Gitmeseydim  
Sökmüştüm köklerimi  
Sadece bekleseydin  
Bekleseydim kapında  
Sensiz bir yarına  
Cüret etmeseydim

Sustuğum hiç olmadı  
Şimdi konuşayım  
Geç diyor takvim  
Bir kalp çıkıyor  
Başka bir isim  
Ama seviyorum  
Doğulu kalbim  
Batılı tipim  
İyice karıştım  
Hele hele minnoş minnoş  
How I wish you were here  
Seni seviyorum  
Ama söyleyemiyorum  
Çünkü çok  
Şirktir bunun bir adım ötesi  
Açıkçası söylemeyi bile  
Hak etmiyorum

Bilmiyorum  
Sen ne yapıyorsun  
Benim  
Normal yaşantım  
Yine normal  
Bir tek balon satanlarla  
Kimi şarkılara  
Bir de  
Sen beğenmezsin diye  
Ayakkabı alamıyorum  
Allah&#8217;tan sadece siyah pantolon  
Düz tişört giyiyorum  
Yoksa çıplak kalırdım  
Daha çıplak  
Gerçi içime sensizlik giymeden  
Evden çıkamıyorum

Unuttum hep  
Bu şiiri başkaları okuyacak  
Tanıştırayım  
Bizi de kanadı kırık bir kuş tanıştırdı  
Şimdi bir ölü kuş  
Ve  
Bir sürü sincap var  
Fotoğraflar  
Bir kırmızı restoran peçetesi  
Bir defter  
Mesajlar  
Bana emanet olan her şey duruyor

Saçlarım beyazlıyor  
Sensiz  
Ben aynı benim  
Hatta sensiz  
Aynaya baktım bugün  
Emin oldum  
Bir kaç soru  
Neden sevdin beni  
Bana gülüşünü yüzümde görüyorum  
Sahi neden güldün bana  
Ne güzel güldün  
Ne çok ağladın  
Ne çok özledik  
Ne çok  
Çok

Son durağım  
Sığınağım  
Artık kaçıyorum insanlıktan  
Ben sen olmayan kimseye  
Tahammül edemiyorum  
Bugün okudum tüm şiirlerimi  
Hepsini sana yazmışım  
Bunu özellikle  
Zira zamanı gelmişti