---
id: 431
title: Böyle Tercihlerin Olabilmesi
date: 2019-05-10T04:57:24+03:00
author: HakanYAZICI
layout: post
guid: https://hakanyazici.com.tr/?p=431
permalink: /siir/boyle-tercihlerin-olabilmesi/
categories:
  - Şiir
---
briç kadar bilmek batak  
aynısıyla farklıdır  
gelir testi belirler bunları  
ama yine de kabul etmeli  
tanrı bizi ayrı yarattı  
fakat  
güç mü bu kadar anlamak  
zor mu bir denizken  
kucaklamak deli ırmakları

fen bilgisi öğretmenliği de iyidir  
lakin insanın yoktur kökleri  
bir rüzgara nasıl izah edersin  
yolları ve biletleri  
hayat böyle tercihlerin olabilmesi  
maaşlı bir aslana  
mümkün müdür kral denmesi  
yattığı yer apartman dubleksi

mavi ve siyah kadar olmaz ama  
kırmızı kotlar da olsun  
şeyhim ne olur  
sevgilim önce bana dans etsin  
sonra namaza dursun  
belki sen de affedersin kendini  
bırak insansın şeyhim  
kibrini bırak işte  
biraz günahın olsun

herkes sevmez ama herkesi  
göz yumsak en azından  
isteyen sevse istediğini  
sevgilim beni aynada görse  
belki sever ne dediğimi  
kimmiş der ağzını yumup  
belki de ağzımda arar dişlerimi  
what it would mean to me  
to feel like somebody