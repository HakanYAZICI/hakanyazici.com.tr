---
id: 153
title: Distopya
date: 2018-01-30T06:30:22+03:00
author: HakanYAZICI
layout: post
guid: https://hakanyazici.com.tr/?p=153
permalink: /siir/distopya/
categories:
  - Şiir
---
I.

sevgi  
özlem  
saçlarının bahar kokması  
evrenin sonlu olması  
atom altı parçacıklar  
gecenin bir vakti  
kendinle baş başa  
şiire kaçamaklar

II.

bilmiyorsun  
bunca insan  
savaşlar  
onlarca şarkı  
şiirler  
ki benimkiler dahil  
hepsinin  
gözlerinde anlam bulması

III.

yaratılış süreci  
madde de enerji mi  
termodinamik ne diyor  
ille de gitmek gerekir mi  
pes ettim onca kez  
ama bu daha çok  
yapamamakla ilgili  
bir kez öldüm  
bir kez daha ölemem  
çok dağ aştım yolunda  
artık geri dönemem

IV.

sanki bunlar bir rüya  
ben dizinde  
ağır bir uykuda  
yalan bombalar  
savaşlar yalan  
sene bin bile değil  
çağ orta  
ben dizinde  
ağır bir uykuda  
özledim  
lakin açılmıyor gözlerim  
çok ağır kirpiklerim

V.

seversem düzelir sanmıştım  
ülkem güler  
suriye durulur  
ellerin yüzümü okşarken  
çocuklar ölür yine  
ama daha az vurulur  
siktiğimin bankaları  
biz öpüşürken boğulur

VII.

fakat dünya ölüyor  
şebnem ferah yaşlanıyor  
daha kalabalık oluyoruz  
ekmek kilo yapıyor  
devlet dayanın diyor  
sen gülüyorsun  
bana değil  
ah ölüyorum  
ne yazık ki sana değil

VIII.

şimdi buradayım  
vatan mı  
sürgün mü  
yangın mı  
sen ise  
ilk gurbetim  
tek sılam  
mutluluk senin olsun  
bana yeter distopyam