---
id: 480
title: 'Feryad û İsyan &#8211; Ozan Emekçi'
date: 2019-05-10T04:58:57+03:00
author: HakanYAZICI
layout: post
guid: https://hakanyazici.com.tr/?p=480
permalink: /sevdiklerim/feryad-i-isyanim-ozan-emekci/
categories:
  - Sevdiklerim
---
> Şiir aynı zamanda yazarı **Aşık Ozan Emekçi**&#8216;nin çocukluk arkadaşı **Mazlum Çimen** tarafından &#8220;**Feryad-ı İsyanım**&#8221; adıyla da bestelenmiş olup **&#8220;Kayıp Destan&#8221;** olarak da bilinmektedir. Kitabın bulunması çok zor olduğu için açıkçası buradaki halinin hangi baskıdan olduğunu bilmiyorum. İlk baskısında 77 dörtlük vardır fakat sonraki basımlarda 83 dörtlüğe ulaşmıştır.

Mem nelere gark olmadı Zîn&#8217;in ateşi için  
Ferhad dağları delmedi mi Şirin&#8217;in aşkı için  
kusur ise her saniye her yerde seni anmak  
Mecnun az mı yemin etti Leyla&#8217;nın başı için

sesi yorgun gözlerinden uykusuzluk seçilir  
görkeminin zerresinden ağrı dağı küçülür  
gecelerin kollarında leblerinin bal suyu  
aydan dökülürcesine kana kana içilir

uykularından kopardım hoş geldin mihmanımsın  
artık geri dönüşü yok, âhımsın eyvâhımsın  
elâlem ne derse desin, hiç umurumda değil  
akibetine razıyım, sevabım, günahımsın

sana, yine sana yandım Nesimî&#8217;de dün gece  
gözlerinle yüzüleyim, bend olayım hallac&#8217;a  
öyle hüküm buyurmuşlar tanrılar divanı&#8217;nda  
ha ben sana yollanmışım, ha Muhammed Mi&#8217;rac&#8217;a

cümle cihan güzelleri yüzlerine ben örsün  
gözlerin, balyozu oldu içerimdeki örsün  
ruhumdaki fırtınalar merih&#8217;i usandırdı  
nuh&#8217;a haber eyleyin de, gelsin de tufan görsün

yokluğuna dayanamam âhım arşı boyladı  
gölgeni Nil&#8217;de görmüşler, piramidler söyledi  
hele bir bak şu sevdaya, kimler yanmış ben gibi  
dediği gibi Yunus&#8217;un, gör beni aşk neyledi

son duraklarda beklerdim, sonun olsaydı senin  
neler vermezdim ki yerim, yanın olsaydı senin  
çıkar kınından ne olur, kirpiklerinle bile  
çal sineme gözlerini, aşkına Şah Hüseyn&#8217;in

harikalardan biriymiş diyorlar Çin Seddi&#8217;ne  
seni görmeden hükmetmek kimin düşmüş haddine  
ulu divan&#8217;a başvurdum, dönsün diye Bağdat&#8217;tan  
ol sebepten ahvalimi arzettim Bedreddin&#8217;e

gamzelerini görseler bülbüller de lâl olur  
aşklar ülkesi sarsılır, korkunç ihtilâl olur  
beklenmedik bir zamanda ölür isem sebebi  
beni eritip bitiren sevda-yı iclâl olur

kahreden ateş bilinem, yananı sen olsaydın  
nal olurdum aşk atına, bineni sen olsaydın  
deseler ki şu kadehte ağu var, içen ölür  
bir solukta bitirirdim sunanı sen olsaydın

belki de hatırlanırım, arasın şimdi nerde  
iz&#8217;im deryada damladır, köyüm Hatçepınar&#8217;da  
beni binboğa&#8217;da ara, beni Dallıkavak&#8217;ta  
hangi evin bayrakla&#8217;ı yukardaysa, ben orda

tanrılar yaratan Zerdüşt serdarıdır aslımım  
Mazdek, Hürrem nişanıdır inancımın, neslimin  
Dersimli Seyyid Rıza&#8217;ya ağır selamları var  
himmeti var, gayreti var Horasanlı Müslim&#8217;in

seni tanrılara sunam, kerametin görünsün  
nazar eden kör yılandan beter olsun, sürünsün  
dağlar naz yapmaya aday, insafını bağışla  
bağışla ki, gözlerinde eşkıyalar barınsın

söyler misin, anlar mısın ah çekerin suçu ne?  
bulutlardan damlar gibi düştüm girdab içine  
ay bulandı, güneş küstü, yıldızlar beklemede  
artık yolla gözlerini, yolla Çin ü Maçin&#8217;e

Titanik&#8217;ten son sesleri alizeler getirdi  
son seslerin son demini balinalar bitirdi  
her yerde terör estiren sabıkalı gözlerin  
Bermuda&#8217;yı kamçılayıp Atlantis&#8217;i batırdı

toprak sudan, bülbül gülden, dost dosttan bulur deva  
Dârâ&#8217;dan çok önce seni ağırlamış Ninova  
benim ömrüm yanan roma, senin gözlerin neron  
örstte demir dövmededir Demirci Kawa

melekler ipekyolu&#8217;nda aryalar&#8217;ı gözledi  
yeri göğe, ay&#8217;ı gün&#8217;e, seni bana sözledi  
ılık bir güz akşamıydı , yine senin yüzünden  
Koçero, harran&#8217;a doğru atını mahmuzladı

kirpiklerin yeni değmiş, kaşların fırik başak  
ay ışığı az geliyor, hadi gözlerini yak  
fesatların, hasretlerin eli kına görmesin  
terk-i cânân eylemeden, Şahmaran&#8217;a danışak

keşke gelmez olayıdı böyle bir hâl başıma  
temaşaya meraklılar, toplandı el başıma  
herkesin dilinde şarkı, elinde yârin eli  
artık yine sensiz, artık yalnızım, kül başıma

en yorulmaz yolcsuyum, müptelası bu yolun  
ben zamanla boğuşayım, sen seyreyle sen salın  
kor alevler buz kesilir gördüklerinde beni  
bir sensizlik yakar, bir de hasreti İstanbul&#8217;un

sen ey gönüller sahibi, ey yüzleri gök zemin  
ey deryalar şahanesi, sen ey gözleri kimin?  
Düzgün Baba hatırına munzurlar&#8217;a mihman ol  
mihman ol da, güneşlesin yaylaları Dersim&#8217;in

gözlerinin dokunduğu her mekân memleketim  
bakıver de uzamasın gurbetim, esaretim  
Ahmed Arif hasretinden prangalar eskitti  
beni böyle eskitense prangalı hasretim

umutlarım menzilinden uzaklara atılmış  
iki cihan mucizesi ilâhlara katılmış  
en amansız gecelerde aynalar yine suskun  
perçemi yüzünü gizler, sanırsın ay tutulmuş

imanım varsa kaşların, kirpiklerinse dinim  
Muhammed Kâbe&#8217;ye döner, benimse sensin yönüm  
musa meşhur asasıyla, çarmıhı ile İsa  
bütün hepsi senin olsun, seni gözlerin benim

gördüklerim sensizliğin dayanılmaz göçüdür  
sıla gurbet, gurbet sıla, birbirinin içidir  
ne aradıni, ne de sordun, ben nerede neylerim  
kara fatma, karayılan senden şikayetçidir

bilirsin ki sevenlerin ayrılığı kâbustur  
Tahir&#8217;i Zühre&#8217;ye bahşet, zemmedenleri sustur  
sen istesen sina çölü bin çeşit çiçek açar  
suya sudan köprü kurmak, yalnız sana mahsustur

bazan kırmızı karanfil, zakkum mereti bazan  
sevmeyenleri şad edip, sevenlerini üzen  
ağlayanın güleninden misli misli fazladır  
&#8220;işte gidiyorum çeşmi siyahım&#8221; diyen ozan

bahçıvanlar kır bayırda boz kevene gül aş&#8217;lar  
ol sebepten didelerden eksilmez kanlı yaşlar  
sana yanar, sana susar, sana acıkır sana  
ahlé haklar, kakailer ve mağrur kızılbaşlar

meri keklik Binboğa&#8217;dan Çukurova&#8217;yı süzer  
yörüklere konuk olur, yaylalarını gezer  
al-Osman&#8217;a diklenenler göv Osman&#8217;a kul oldu  
avşar ellerinin hâli Dadaloğlu&#8217;yu üzer

sana sevdalıdır diye Pir Sultan asılırken  
kadılar bayram ettiler Hızır&#8217; susulurken  
bilcümle taş kesildiler, sözde ıtır sevenler  
kirli sarı bir bıçakla nergisler kesilirken

senin rengin tüm renklerin şahı padişahıdır  
senin ahın tüm ahların kahredici ahıdır  
yıllar gün misali geçti, asırlar ay misali  
herkes kendi âleminde, bu neyin eyvahıdır

yüreğim atom yüklenir, sesini duyduğum an  
dört kitap çaresiz kalır, elaman aman aman  
başka biri yapar mıydı, Eyyub&#8217;a sabır verdim  
ay kendini kuşatıp da gece sustuğu zaman

Arzu&#8217;yu Kamber&#8217;e yolla bayram seyran etsinler  
on emri onbir eyleyip tur&#8217;a semah tutsunlar  
lutfeyle de eshabulkehf açsın kapılarını  
yediler&#8217;e yoldaş olup yedi asır uyusunlar

güzelliklerin mimarı, cennetlerin ustası  
misk ü amberli cemlerin vazgeçilmez bestesi  
dört kapı, kırk makam mağdur, mecbur olsa da sana  
en çok Zerdüşt yanar bir de Zerdüşt&#8217;ün Avesta&#8217;sı

tay dağından kaf dağına bakışların gerilmiş  
nazların çekemiyor arabatlar yorulmuş  
yol bilenler, hâl bilenler sırrın sual etmişler  
Nesimî, hallac-ı mansur, şah hatayi darılmış

gel de dal tomura dursun, daha uzansın elim  
eşi, dostu, yârenleri gel de çağırsın dilim  
bir &#8220;he&#8221; desen, ben sırat&#8217;ı tez geçerim kırat&#8217;la  
körünoğlu vekilimdir, kiziroğlu kefilim

ay ışığı bila destur rüyalarıma dalar  
kuşkularımı bağlamış, uykularımı yolar  
daha kuşlar uçamazken, nergisler açamazken  
bir sen vardın gülümseyen, bir sen, bir de inkalar

gözlerinden uzak olmak insan beni bitirir  
gider de gelmez bilirim, yıllarımı götürür  
bir sonbahar yaprağı ol, dalıver küşüm çekme  
kızılırmak incitmeden, seni bana getirir

ağuları yıllandırıp içirdin yudum yudum  
ahvalimi anlar diye Baba Uryan&#8217;a dedim  
karıncayı gözlerinin karasından vuran ben  
çok saldırdım, ruhumdaki seni öldüremedim

yerim yurdum meçhul oldu, neredeyim şaşmışım  
kaf dağını turnaların kanadında aşmışım  
kanlılar kandan vazgeçer üçler-beşler aşkına  
sen de bir gün Maraş&#8217;tan geç, ocağına düşmüşüm

bana gözlerini gönder, sakın ha olmaz deme  
kime yanam dertlerimi, yalnızlığımı kime  
bir başıma kâbuslarla boğuşurken ansızın  
hayallerin şeref verdi dün akşam viraneme

hicran son arefesinde, yolculuk var makbere  
Siyabend&#8217;i öldürdüler Xece ölmek üzere  
ab-ı hayat çeşmesidir leblerin esirgeme  
ne o tanrı&#8217;ya minnet et, ne de dal tefekküre

bulutlar yağmur yorgunu, ufuklar ateş yüklü  
bir damla ateşte derdim, sensizliklerim saklı  
yedi kıtaya dağılıp, elleri boş döndüler  
huma kuşu intizarda, turnalar ağlamaklı

sana sunulmaya hazır gökkuşağı destimde  
emrine âmâde olmak, hayran olmak kastımda  
gözden ırak âlemlerde, yitik insanlar gibi  
ha ülkeler zaptedilmiş, ha gözlerin üstümde

hal bilmeze yoldaş olmak, yola zulüm değil mi?  
cevreyleyip gönül kırmak, dile zulüm değil mi?  
ömründe bir defa bile gül koklamamışların  
bahçıvana saldırması, güle zulüm değil mi?

mevsimlerin prensidir gözleri akdeniz&#8217;in  
aşikârdır huzurunda gizleri akdeniz&#8217;in  
damıtılıp lut gölüne bağışlansa suları  
leblerinde denizleşir, buzları akdeniz&#8217;in

şarkılarını dokudum senle geçen her anın  
sebebi, katili olma yorgun, yaralı canın  
sen de anlamazsan beni, sen de gider gelmezsen  
şikayet ederim seni Şah&#8217;ına Pir Sultan&#8217;ın

sürmeleri yel götürür, gözlerine güneş çek  
yağmur yanak rengin yağsın, bulutlara kına ek  
Lübnan yeniden kurulur, yine şenlenir beyrut  
ama senin gözlerinin savaşı bitmeyecek

yeter çektiklerim yeter, benden beter olası  
Yusuf&#8217;u kahretmedi mi, Züleyha&#8217;nın çilesi  
yüzün suyun hürmetine binboğalar and içer  
ol diyarda vekilimdir Diyarbekir Kalesi

karda kan damlası rengi, yüreklerde ölmezin  
ne hükmü var, ne kıymeti, gidip geri gelmezin  
dost Fuzûlî, mest Fuzûlî mayaları anlatmış  
sızıları Zap Suyu&#8217;nda Siverekli Yılmaz&#8217;ın

bana renklerini uzat, uzat ellerimi tut  
tut ki gönüller şenlensin, tut ki yeşersin umut  
kervanlar yollara düştü, Şam&#8217;dan Darüsselam&#8217;dan  
doğuver de incinmesin, mahcup olmasın nemrut

sırrın dirheminde tutsak arzuların ağlaşır  
bıçkın, kaçak hislerinde gece-gündüz bağlaşır  
bir elinde van gölü var, bir elinde Urmiye  
damlasını sürgün etsen, Nurhaklar&#8217;da çığlaşır

duyar mısın ince memed, toroslardan seslenir  
ıki canlı hatçe&#8217;siyle doruklara yaslanır  
en onulmaz, en insafsız, en çaresiz ağrılar  
gözlerinin feri değse, iflah olur uslanır

senin olmadığın yerde benim yokluğum başlar  
hayallerim yola düştü, arandı dağlar-taşlar  
hayyam çorak yüreğime birkaç damla dem serpti  
periler Cudi Dağı&#8217;nda izine rastlamışlar

sen pervasız çığlıklar at, ben kahrolam ben üzgün  
sen kırklar&#8217;da demlenedur, ben beklemekten bezgin  
deryaların kucağında cem tutar semazenler  
düşlerim dağlar başında, düşlerim doludizgin

seni Dicle, beni Fırat resmetmiş güneş yâ rab  
güneşin vekili ay&#8217;a, yıldızlar olmuş turab  
bizleri merak edenler Ay&#8217;dan izin alsınlar  
bir başkadır yıldızlardan görünse Şattülarab

yağmur yüklü bulutlardan ruhunu koklayışım  
çağları tedirgin etmiş, ömrünü saklayışım  
Eyyub&#8217;un sabrı tükendi, tükenmiyor nedense  
ne senin gelmeyişlerin, ne benim bekleyişlerim

gözlerinin damlasıyla çölde gül yetiştirdim  
sam yelleri yenik düştü, sesinle çatıştırdım  
gölgenin düştüğü yerden bir avuç sönmüş külü  
serptim derin uykularda, kerem&#8217;i tutuşturdum

dilek ağacına gittim, sesini bağlamışsın  
islaktı dallar yapraklar, hıçkırıp ağlamışsın  
Karac&#8217;oğlan hayıflanır, Hayyam duysa gücenir  
bulanık göl sularını şaraba yeğlemişsin

düştüm dipsiz kuyuların en zifiri yerine  
sarkıt gözlerini durma, muhtaç oldum nârına  
Semiramis haber salmış, Zümrüdüanka ile  
davetliymişiz Babil&#8217;in Asma Bahçeleri&#8217;ne

sesi mavi, rengi esmer bu diyarda sazların  
geceleri parlamaktır töresi yıldızların  
dağlar uykulara daldı, okyanuslar uykuda  
beni sabahlara boğan, senin deli gözlerin

teninin saçtığı nurdan güneş bile utanır  
söyle, seni benden başka iyi kim tanır  
sevdalıların tarihi ızdıraba büründü  
seni Arzu&#8217;lar kıskanır, seni aslı kıskanır

yanarım âh çeker gibi çekerim nazlarını  
canını canıma değdir, tutuştur közlerimi  
bir bilsen, bir bilebilsen hallerim perperişan  
merhem ol yarelerime, gizleme yüzlerini

dişlerimle savaşarak günbegün yordum seni  
hayallerimle kuşatıp ruhuma kordum seni  
dediler ki, aradığın şaraba yoldaş oldu  
yanı başımda bekleyen Hayyam&#8217;a sordum seni

aşıkların sırdaşıdır dicle, gizemli akar  
sıti muradına erdi, botan seyrana çıkar  
körolası kinli beko, keyfinden dörtköşedir  
Mem Zin&#8217;i, Zin Mem&#8217;i yakar, tacdin evini yakar

serbest, geceleri giyin, korkularını sıyır  
yudumla iki mest olasın, şarabı sudan ayır  
çöl su ister, lâl dil ister, gözlerini isterem  
vermeyenin iki yüzü, ben garibanı doyur

haramiler cirit atar kaynağında bu nehrin  
dudaklarını savur ki, hükmü kırılsın zehrin  
bir bakışın bir taburdur, gönder ordularını  
sana mecburiyeti var, yedi tepeli şehrin

kudretinden sual olmaz, can verir can alırsın  
ya ömr ü saadetim, ya da Azrail&#8217;im olursun  
mecnun&#8217;un yerini sordum, dediler allah bilir  
ben nerede ne olurum, onu da sen bilirsin

bir yanımda yarasalar, işitir ağıtları  
Halepçe&#8217;li bir çocuğa, taşıtır ağıtları  
küllerim ağrı&#8217;da çığdır, tüterim çığlık çığlık  
Sivas&#8217;ta tutuşan ateş, kuşatır ağıtları

gözlerimin beşiğinde rüyalarım sallanır  
zehri kana terk etseler, damarında ballanır  
Gılgamış Küçük Asya&#8217;nın sensiz fotoğrafıdır  
Yaşar Kemal&#8217;in dilinde anadolu dillenir

ben dostumu hak bilirim, hakk&#8217;ı bilir dost beni  
tanrıların sofrasına çağırır bir dest beni  
Nesimi&#8217;nin derisinden sızan şarabı tattım  
damlasına dilim sürdüm, bir hoş etti, mest beni

hallac olup taşlandılar hak ruhunu tadanlar  
zalim elinden savruldular riyakârla nadanlar  
aşkı şehvete boğduran ümmi nebi misali  
zulm ile serdar oldular nefse biat edenler

hakkı sırda sır olanın sor kendisi necidir  
aklı mahrum, ruhu kanlı, her kelamı acıdır  
baba üryan yana yana der ki aman uzak dur  
gönül gözü görmeyenin Allah&#8217;ı kıyıcıdır

saçlarından dökülüyor yıldız yıldız sırmalar  
düştüğü yeri yakar da sırlarımı tırmalar  
kör karanlık bir gecede cürmümeşrut dediler  
gözlerinde saklanıyor beni ele vermeler

gözlerinde, gözlerinde en çılgın uçurumlar  
atmacalar yuvalanmış, bıldırcınları kovar  
Kabil, Habil&#8217;e yapmadı senin yaptıklarını  
dur feryâd u isyân&#8217;ımı, duy artık havar&#8230; havar&#8230;

gel de bülbüller kıskansın, gel de güller serpilsin  
gel de ahriman&#8217;lar yansın, gel de al&#8217;lar serpilsin  
izdıraplar diyarını baykuşlara hibe et  
gel de Emekçi&#8217;yi güldür, gel de diller serpilsin&#8230;