---
id: 304
title: Okumuş Bir İşçi Soruyor – Bertolt Brecht
date: 2018-11-22T10:35:13+03:00
author: HakanYAZICI
layout: post
guid: https://hakanyazici.com.tr/?p=304
permalink: /sevdiklerim/okumus-bir-isci-soruyor-bertolt-brecht/
categories:
  - Sevdiklerim
---
Yedi kapılı Teb şehrini kuran kim?  
Kitaplar yalnız kralların adını yazar.  
Yoksa kayaları taşıyan krallar mı?  
Bir de Babil varmış boyuna yıkılan,  
kim yapmış Babil’i her seferinde?  
Yapı işçileri hangi evinde oturmuşlar  
altınlar içinde yüzen Lima’nın?  
Ne oldular dersin duvarcılar  
Çin Seddi bitince?  
Yüce Roma’da zafer anıtı ne kadar çok!  
Kimlerdir acaba bu anıtları dikenler?  
Sezar kimleri yendi de kazandı bu zaferleri?  
Yok muydu saraylardan başka oturacak yer  
dillere destan olmuş koca Bizans’ta?  
Atlantik’te, o masallar ülkesinde bile,  
boğulurken insanlar  
uluyan denizde bir gece yarısı,  
bağırıp imdat istedilerdi kölelerinden.  
Hindistan’ı nasıl aldıydı tüysüz İskender?  
Tek başına mı aldıydı orayı?  
Nasıl yendiydi Galyalılar’ı Sezar?  
E bir aşçı olsun yok muydu yanında?  
İspanyalı Filip ağladı derler  
batınca tekmil filosu.  
Ondan başkası ağlamadı mı?  
Yediyıl Savaşı’nı 2. Frederik kazanmış?  
Yok muydu ondan başka kazanan?

Kitapların her sayfasında bir zafer yazılı.  
Ama pişiren kim zafer aşını?  
Her adımda fırt demiş fırlamış bir büyük adam.  
ama ödeyen kimler harcanan paraları?

İşte bir sürü olay sana  
Ve bir sürü soru.