---
id: 22
title: Zamanı Geçmiş Şiir
date: 2017-10-10T19:30:03+03:00
author: HakanYAZICI
layout: post
guid: https://hakanyazici.com.tr/?p=22
permalink: /siir/zamani-gecmis-siir/
categories:
  - Şiir
---
Modern bir adamım  
Lafın gelişi  
Metroda kalabalık  
İnternette yavaşlık  
Böyle dertler edindim  
Teknoloji umrumda  
Özlem duymadığım  
Boş zamanlarda

Zaman yetmiyor Azize  
Böyle bir adam olunca  
Oysa ne kadar genişti  
Özlem duyarken  
Göreceli canım  
İzafeyet derler ona  
Bilmem desem yalan olur  
İçten ol adam  
Kadın sen de öyle ol  
Ben mi  
Güldüm

Hep bana geliyor söz  
Ben sana gelemiyorum  
Hikayem böyle başladı işte  
Zaten yapamadığım  
Ay yapmadığım  
Şeyler belirliyor hayatımı  
Fark ettin mi  
Artık kendimi kandırmıyorum  
Çünkü iş tanımımda yok

Biraz da senden konuşalım  
Kilo aldım bu arada  
Saçlarımı kestirdim  
Yüzüm ortaya çıkmış  
İyi bir şey mi bu  
Umarım iyidir  
İş tanımımda ummak da yok  
Ama yapmayı seviyorum  
İnsan sevdiği işi yapmalı  
Böyle der mentorlar  
Senin gibi

Sen ne dersin bu konularda  
Sen hep susarsın  
En azından bu aralar  
Ben sesini de özledim  
Ama bunu söylemeye hakkım  
Yoksa  
Ah sevgilim  
Pardon

Ben hala onu seviyorum  
Bak burada senden bahsediyorum  
Neşeli bir şiir yazıyorum  
Oynak bir şarkı belki  
Ama içim kan ağlıyor  
Paslı bir bıçak  
Sevdiğim kadınların  
Sevdiği şarkılar  
Ama seninkiler  
Üstüne kör be sevgilim  
Üstelik konuyla alakalı

Hani diyor ya Ahmet Kaya  
Ellerini diyor  
Yatamam diyor  
Yakarım diyor  
Ah aklıma ellerin geliyor  
Ama kaç kez anlatsam bu masalı  
Ellerini alıp gidiyorsun  
Keşke keşke diyorum  
Keşke doluyor yüküm

Kötü oldu bu şiir  
Çünkü geçti zamanı  
Bizden de geçti mi dersin  
Bugün aklıma geldi  
Ya evlenirsen  
Benimle değil başkasıyla  
Aslında hep geliyor  
Türlü türlü şeyler buluyorum  
Ama bugün bulamadım  
Bugün bilemedim  
Ne yaparım  
Utanırım kahrolurken  
Sinirimle üzüntümü  
Özlemi de hesaba katarak  
Yok özlemi katla bir de

Neyse zamanı geçti bu şiirin  
Demiştim  
Kurak bir yaz geçti  
Ben senden geçerim sandım  
Geçmedim  
Zaten kötü oldu bu şiir  
Çünkü durmadan adın geliyor  
Alt altta yazasım geliyor  
Gözlerin  
Bir kaç kıta gözlerin  
Gözlerin  
Gözlerin  
Gülerken kıstığın  
Gözlerin  
Gözlerin

Sen tamamla bu şiiri  
Zaten geçti zamanı  
Söyle peş peşe  
Senden en çok duymayı  
Tek senden duymayı sevdiğim  
Sevdiğim  
O malum kelimeyi  
&#8230;