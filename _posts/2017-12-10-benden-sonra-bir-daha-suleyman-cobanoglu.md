---
id: 455
title: 'Benden Sonra Bir Daha &#8211; Süleyman Çobanoğlu'
date: 2017-12-10T20:35:00+03:00
author: HakanYAZICI
layout: post
guid: https://hakanyazici.com.tr/?p=455
permalink: /sevdiklerim/benden-sonra-bir-daha-suleyman-cobanoglu/
categories:
  - Sevdiklerim
---
Sarıköy’e de uğra on bir kabri komagıl  
Benden sonra bir daha turnaları bırakma  
Atın sor hatırını köpük köpük alnını  
Yörende bir oğlancık pes gönlünü farıtma

Benden sonra bir daha suya girme tedbirsiz  
Bulut kızdı mı bakma itimad etme kuma  
Çöküp de bir cigara yakarkenki o ışık  
Tanık olsun – bir tanık lazımdır olduğuma

Yoksa kimler bilecek burda böyle bir adam  
Yüzü yüzlerden kesik kalbi sazlardan kesik  
Benden sonra bir daha Allah’a boyun uzat  
Enir aluban tabiat okusun türlü betik

Dünyaya aldırmayan gözlerin ışıl ışıl  
Karanuluk içinde ateş yakmış çobanlar  
Benden sonra bir daha usul ağla ağlarsan  
Yağmura hörmetinden ağladığın zamanlar

Seni sevip çekildim dedim dünya bu kadar  
Kar örttü ovaları ne gölge var ne de iz  
Benden sonra bir daha gözetleme afaki  
Yabancıyız nihayet ekmeğe etmek deriz.