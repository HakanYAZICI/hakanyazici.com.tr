---
id: 61
title: Ceylan
date: 2017-12-10T20:32:13+03:00
author: HakanYAZICI
layout: post
guid: https://hakanyazici.com.tr/?p=61
permalink: /siir/ceylan/
categories:
  - Şiir
---
bir monoton heyecan ara  
zamanında benim okşadığım saçlarında  
güneş bul bir yerden sakla karanlığını  
geri al zamanı çantandaki bıçağa  
ne oldu doldu gözlerin  
geri almadılar mı saatleri  
neyi geri istedin de vermediler

sen kendini mi sakladın yoksa umutlarına  
inandın mı dokundukça grileşmeyen bir gökkuşağına  
anılarımızı mı sattın unut tüccarlarına  
mesai sevdalar mı istedin sonra  
zorunluluklar aşkına dudak istihdamları  
öpüşürken yutkunmaları tutku addetmek  
koleksiyonunda yeni hayal kırıklıkları

ne var şimdi planında  
giden tazminatları mı 3+1 evlere gömülen  
doğacak çocuklar  
henüz tensip görülmeyen biçilmiş donlar  
şimdi bırak dünün tozunu kazımayı döşemelerden  
itiraf et korkuyorsun halı altına süpürdüklerinden  
lakin korkma  
geçti masal  
öldü ceylan  
tavşan küstü onu hapseden dağa  
prens döndü bataklığa  
oldu geri kurbağa