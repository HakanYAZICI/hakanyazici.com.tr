---
id: 226
title: Umuntu
date: 2014-06-15T16:52:41+03:00
author: HakanYAZICI
layout: post
guid: https://hakanyazici.com.tr/?p=226
permalink: /siir/umuntu/
categories:
  - Şiir
---
Toprağa sarılıyorum arş uğruna  
Göz yaşlarım tebessüme demdir  
Bugünüm feda olsun senli yarına  
Sensiz her sevinç şüphesiz kemdir

Yıkık ve solgun olsa da zahirim  
İçimde yeşeren bahçeme nemsin  
Korkutsa da beni hafî ahîrim  
Geceyi hafifleten ümidim sensin

Boğuyor beni bu sırlı karanlık  
Ellerim neden titriyor bilmem  
İçtiğim suların hepsi bulanık  
Dudağından rahike kanmadan ölmem

Güzelliğin sığmıyor aciz sözlere  
Güneş, ay, cennet; bilmem ne diyeyim  
Hükmüm yok o afraze gözlere  
Hakan olsam arza, sana köleyim