---
id: 78
title: Erken Gelen Şiir
date: 2017-12-16T22:54:01+03:00
author: HakanYAZICI
layout: post
guid: https://hakanyazici.com.tr/?p=78
permalink: /siir/erken-gelen-siir/
categories:
  - Şiir
---
<small><em>gözde, kiraz, evrim, ceylan</em></small>

hava soğuk  
birimize  
piyango çıkacak  
başka birine  
ve bir başkasına  
amorti  
geri kalanımız hep  
geri kalacak

magazinsel  
nazlı  
hayat ve kızıl saçlı kız  
az sonra  
birazdan  
şok  
reklamlar  
ben seni seviyorum  
birleşmemiz artık yasal  
ama ben erken

atlar koşuyor  
bir kanalda  
başka bir kanal  
yüzlerce kanal  
dizi izle sevgilim  
saçını boyat  
beni öp  
ağlama  
büyük ev alırım bize  
bak yarısı peşin bir ömür vade

az yaşar  
geç ölürüz  
yavaş yavaş  
geçen yıl  
bu zamanlar  
zaman  
gelecektim  
neyse  
mutluluklar  
ben uyuyorum  
erken

sizi de yorduk  
bunca mesele varken  
amorti bir şiire  
üstelik daha  
erken