---
id: 508
title: Elem
date: 2019-05-26T05:46:12+03:00
author: HakanYAZICI
layout: post
guid: https://hakanyazici.com.tr/?p=508
permalink: /siir/elem/
categories:
  - Şiir
---
bugün yanından geçti yol  
kalktım köklerinden geldim  
gitme demiştin bana  
ben gidişini bildim

bilmem neydi o yaptığın  
bir köprüydü hatırladım  
o elimden tuttuğun  
ben susuşunla kaldım

pişman mıyım, belki biraz  
dedim keşke öpseydim  
mutluyum yine ama  
öpüp hemen ölseydim

yoktun zahir aklımda  
kör kuyuydun düştüğüm  
Yusuf da bilir bunu  
ilk ilmektir kör düğüm

sensin tek eksik  
birkaç kilo da fazlam  
geçti artı o bahar  
boşa artık her kelam

bir gün belki olursa  
beklediğim bir elem  
bir gecem var sana  
en fazla bir senem