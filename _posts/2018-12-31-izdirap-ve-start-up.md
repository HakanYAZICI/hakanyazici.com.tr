---
id: 288
title: Izdırap ve Start-up
date: 2018-12-31T01:39:03+03:00
author: HakanYAZICI
layout: post
guid: https://hakanyazici.com.tr/?p=288
permalink: /siir/izdirap-ve-start-up/
categories:
  - Şiir
---
Cennette bir sabah  
Saat net olmasa da  
Elmalar yasak  
Cennette başkadır sabahlar  
Havva uykuludur  
Adem çırılçıplak

C-level olsa da  
İlk insan huzursuz  
Umurunda değil yan haklar  
Ne happy hour  
Ne özel sigortalar  
Düşünür içten içe  
Ben bir cennet kursam  
Elmalar elmalar

Bir ısırık koparır korkarak  
Ardından  
Hiç olmadığı kadar çıplak  
Olamadığı kadar insan  
Önce toprağını koklar Dünya&#8217;nın  
Sonra suyuna bakar  
Hayal eder cennetini  
Ya Allah ya start-up

Düşünmemişti oysa oğlu öldürür oğlunu  
Ne açlığı planlamıştı  
Ne de hamburgeri  
Hasan Sabbah kadar öngörülemezdi Elon Musk  
Bilse bu kadar para ediyor din  
Tanrıdan da kimselere bahsetmezdi  
İbadetleri hep kıyıda köşede  
Namazları 28 Şubat

Büyüdükçe büyüdü Dünya  
Zaten böylesi yakışır  
Bilinen ilk Start-up&#8217;a  
Alsa da milyonları veba  
Milyarlara gebeydik  
Izdıraplar çektik bir yandan  
İntiharlar da ettik

Savaştık her fırsatta  
Fakat iyi de seviştik  
Sövdük, çaldık, geliştik  
Anlattık derdimizi  
Ah ettik, kavga ettik  
Hiç durmadan değiştik

Adem yok çoktandır  
Havva da onula gitti  
Dünya umursamadı  
Zaman aktı da aktı  
Dünya  
Ne kadar da teferruatlı  
Cenneti cennet yapacak  
Bir cehennem mülakatı