---
id: 155
title: Afrikam
date: 2018-01-30T06:24:26+03:00
author: HakanYAZICI
layout: post
guid: https://hakanyazici.com.tr/?p=155
permalink: /siir/afrikam/
categories:
  - Şiir
---
Sayın valimiz  
Çok sayın garnizon komutanım  
Belediye başkanım  
Parti temsilcileri  
Ve sen güzel gülen kız  
Oturun

Kızım satranç koy ablanlara  
Bu zeki dimağlara  
Ah eğitsel kollara  
Bense içimdeki Afrika ülkesinde  
Biraz tifo biraz kolera  
İsim şiir at oynatayım  
Başka bir Afrika ülkesinde  
Çokça AIDS  
Siktir

Oysa biz inandık  
Başka bir Afrika  
Vallahi mümkün  
Mümkün kızlar  
Bakmayın öyle  
Soyunamıyorum  
Biraz üşüdüm  
Romayı yakar mıyız  
-Yakarız  
Bak zaten ateş gelmiş Ortadoğu&#8217;dan  
Sıcacık  
Etnik  
Biraz Yezidi  
Çokça romantik

Gel şimdi baştan alalım  
Korkma canım  
Karttan çekeriz  
Faiz  
Haram  
Sarılmamız da öyle  
Omuzlarını öpmemden  
Bahsetmiyorum bile  
Şerri hükümler var  
Fakat en az bir müslüman kadar  
Ben de arapça anlamıyorum  
O yüzdendir çoşmam  
Her tekbirin ardından  
Bunu en çok  
Tövbe ederken anlıyorum

Gelecek kaygısı  
Geçmiş sancısı  
Bak sen seversin  
İnkılap bu  
Demode bir şapka markası  
Belki Afrika&#8217;da güzelim  
Herkes şapka taksa  
Devrim olur  
Açlık bitmese bile  
Düzelir kıtamın fiyakası

Bunu bir isyan kabul edin  
Bir gün ölürsem eğer  
Moda olsun Hakan parkası  
Astarı beyaz kürklü  
Dışı koyu lacivert  
Ceplerinde umut ve üşümüş eller  
Üstünde ucuz parfüm kokusu  
Göğsünde nefes darlığı  
İçinde her zamankinden zayıf bir bedenle  
Son yılların en beyaz  
Afrikalısı