---
id: 35
title: Hoşça kal
date: 2014-04-09T19:44:15+03:00
author: HakanYAZICI
layout: post
guid: https://hakanyazici.com.tr/?p=35
permalink: /siir/hosca-kal/
categories:
  - Şiir
---
Elimden gelmiyor artık  
Ardıma kalıyor tüm sevmelerim  
Gülmeler hasmıma kalıyor  
Bugün bir nefesim yâr bana  
Yarına bir avuç toprak kalıyor  
Gündüzüm esir zamana  
Zamandan muaf bir gece kalıyor  
Yakıyorum bu şehri  
<span id="more-92"></span>Geriye biraz kül bir de sen kalıyor  
Anlatıyorum  
Yalan  
Doğru  
Sonunda üç harfli bir hece kalıyor  
Anlıyorum  
Ezberim bozuluyor  
Bugün geçti gitti yarından  
Çiçek açtığımız ağaç bir hazandan geçti  
Ferhat Şirinden, Mecnun Leyladan geçti  
Ben senden geçtim artık  
O yağmurun üstünden kurak bir yaz geçti  
Sana doğru bir adım attım  
Bilemezsin bu can ne ölümlerden geçti  
Hissediyorum  
Son kez bakan bir gözde  
Son kez açan bir çiçekte  
Gidiyorsun  
Hoşça kal