---
id: 378
title: Hariç
date: 2014-01-18T12:47:04+02:00
author: HakanYAZICI
layout: post
guid: https://hakanyazici.com.tr/?p=378
permalink: /siir/haric/
categories:
  - Şiir
---
Sana uyuyorum gittiğinden beri  
Sensizlik o yüzden sabahın adı  
Aç kalkıyorum şah sofrasından  
Sensizken pek yavan rahikin tadı  
Uzak bir diyarın özlemindeyim  
Azad olur bana ölümün adı

Senler yapıyorum yokluğundan  
Gel diye yollar yapıyorum  
Sana ayırdığım sayfalarıma  
En sensiz benler yapıyorum  
Karanlık oluyor sen gidince  
Kandillerden güneşler yapıyorum

Uzak denen yerde otağlar kur  
Gelme sakın geriye yandı bu şehir  
Ağaçlar öldü, kiraz kurudu  
Ben içtim ölüyorum, suları zehir  
Maviler gri artık, soldu gökyüzü  
Geç oldu vuslata, zamanım ahir